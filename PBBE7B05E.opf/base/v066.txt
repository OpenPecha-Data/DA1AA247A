༄༅། །འཕགས་པ་ཆོས་བཞི་བསྟན་པ་ཞེས་བྱ་བ་ཐེག་པ་ཆེན་པོའི་མདོ།
༄༅༅། །རྒྱ་གར་སྐད་དུ། ཙ་ཏུར་དྷརྨ་ཀ་སཱུ་ཏྲ། བོད་སྐད་དུ། ཆོས་
བཞི་པའི་མདོ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་
འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་
མཉན་ཡོད་ན་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་
ན། དགེ་སློང་སྟོང་ཉིས་བརྒྱ་ལྔ་བཅུའི་དགེ་སློང་གི་དགེ་འདུན་ཆེན་པོ་དང་
ཐབས་ཅིག་ཏུ་བཞུགས་ཏེ། དེ་ནས་བཅོམ་ལྡན་འདས་ཀྱིས་བརྟན་ཅིང་ཟབ་
ལ་སྙན་ཅིང་རྒྱ་ཆེ་བའི་སྒྲ་དབྱངས་ཀྱིས་དགེ་སློང་རྣམས་ལ་བཀའ་སྩལ་པ། དགེ་
སློང་དག་རིགས་ཀྱི་བུ་མཁས་པས་ཇི་སྲིད་འཚོའི་བར་དུ་གནས་བཞི་ལ་ཡིད་བརྟན་
པར་མི་བྱའོ། །བཞི་གང་ཞེ་ན། དགེ་སློང་དག་རིགས་ཀྱི་བུ་མཁས་པས་བདག་
ནི་བུད་མེད་དག་ལ་དགའ་བའོ་སྙམ་དུ་ཇི་སྲིད་འཚོའི་བར་དུ་ཡིད་བརྟན་པར་མི་
བྱ་བ་དང་། དགེ་སློང་དག་རིགས་ཀྱི་བུ་མཁས་པས་བདག་ནི་རྒྱལ་པོའི་ཕོ་བྲང་

འཁོར་ལ་དགའ་བའོ་སྙམ་དུ་ཇི་སྲིད་འཚོའི་བར་དུ་ཡིད་བརྟན་པར་མི་བྱ་བ་དང་།
དགེ་སློང་དག་རིགས་ཀྱི་བུ་མཁས་པས་བདག་ནི་གཟུགས་བཟང་བ་མཛེས་པ་བལྟ་
ན་སྡུག་པ་ནད་ཉུང་བའོ་སྙམ་དུ་ཇི་སྲིད་འཚོའི་བར་དུ་ཡིད་བརྟན་པར་མི་བྱ་བ་
དང་། དགེ་སློང་དག་རིགས་ཀྱི་བུ་མཁས་པས་བདག་ནི་ཕྱུག་པ། ནོར་མང་བ།
ཡོ་བྱད་ཕུན་སུམ་ཚོགས་པའོ་སྙམ་དུ་ཇི་སྲིད་འཚོའི་བར་དུ་ཡིད་བརྟན་པར་མི་
བྱའོ། །བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ཏེ། བདེ་བར་
གཤེགས་པས་དེ་སྐད་གསུངས་ནས།
སྟོན་པས་གཞན་ཡང་འདི་སྐད་ཅེས་
བཀའ་སྩལ་ཏོ།
།བུད་མེད་བརྟེན་དུ་ག་ལ་རུང་། །རྒྱལ་པོའི་ཕོ་བྲང་ག་ལ་
དགའ། །དབུ་བའི་སྙིང་པོ་ག་ལ་ཡོད། །ལོངས་སྤྱོད་རྟག་པ་ག་ལ་ཡིན། །
ལོངས་སྤྱོད་དག་ནི་འབབ་ཆུ་བཞིན། །གྲུ་ཅི་འདྲ་བར་ཁྱིམ་དེ་འདྲ། །མེ་ཏོག་ཅི་
འདྲ་གཟུགས་དེ་བཞིན། །སྲོག་ནི་ཆུ་བུར་འདྲ་བ་ཡིན། །བཅོམ་ལྡན་འདས་
ཀྱིས་དེ་སྐད་ཅེས་བཀའ་སྩལ་ནས། དགེ་སློང་དེ་དག་དང་། ལྷ་དང་།
མི་དང་། ལྷ་མ་ཡིན་དང་། དྲི་ཟར་བཅས་པའི་འཇིག་རྟེན་:ཡི་རངས་ཏེ།
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ།། །།
ཆོས་བཞི་པའི་མདོ་རྫོགས་སོ། །

<s༡༦>
བཀའ་འགྱུར། མདོ་སྡེ། ། ༦༦ ༡༦༨ བསྡུར་མཆན། 
<s༡༦༦>
1 མཚན་བྱང་འདི་ཆོས་ཚན་འདིའི་མཚན་བོད་སྐད་དུ་སྨོས་པ་ལྟར་བཀོད།
2«གཡུང་»«པེ་»«སྣར་»སུ།
3«གཡུང་»«ལི་»«པེ་»«སྣར་»གཅིག
4«པེ་»«སྣར་»«ཅོ་»«ཞོལ་»ཞིང་། «གཡུང་»བསྟན། «གཡུང་»«པེ་»མཚོའི།
<s༡༦༧>
1«པེ་»མཚོའི། «གཡུང་»«ལི་»«པེ་»«སྣར་»«ཅོ་»ལྟ།
2«ལི་»«སྣར་»«ཅོ་»འཚོ་བའི། «གཡུང་»«པེ་»མཚོའི།
3«སྣར་»+དེ།
4«པེ་»«སྣར་»«ཅོ་»«ཞོལ་»-ཅེས། «གཡུང་»«པེ་»ལྷུ།
5«ལི་»ཡིད་རངས་ཏེ། «ཞོལ་»ཡི་རང་སྟེ།
6«གཡུང་»«པེ་»སོ། བསྡུར་འབྲས་རེའུ་མིག མདོ་སྡེ། (༡༥༨） ཚེག་དཔེ་གཞི། སྡེ་ཚན། པོད་རྟཊ། ཚན་གྲངས། ལྡེབ། ཕྲེང་། ཁྱིམ། སྡེ་དགེ། མདོ་སྡེ། ༨ ༥༩བ༧- ༦༠ན༧ ༣༩༤ གཡུང་ལོ། མདོ། ༦༤ན༢- ༦༤བ༢ ༨ ལི་ཐང་། མདོ་སྡེ། ༨ ༦༡ བ- ༦༢ན་༩ པེ་ཅིན། མདོ།
<s༡>
༨ ༦༤ན་- ༦༤བ༢ ༣༩༤ སྣར་ཐང་། མདོ། ར ༨༥ བ?- ༨༦ན་༡༡ ༣༩༣ ཅོ་ནེ། མདོ་མང་། ར ༦༨ བ་- ༦༩ན་༡༡ མདོ་སྡེ། ༥༩བ༧- ༦༠ ན་ཞོལ། མདོ། ༨ ༩༡ ན- ༩༢ན ༡༡  
<p66-168>